---
sidebar_position: 1
---

# Εισαγωγή

Το po/iw (ποιώ, φτιάχνω) είναι ένα hackerspace*/κοινότητα προγραμματιστών στο Ηράκλειο Κρήτης. Σκοπό έχει να δημιουργήσει ένα περιβάλλον (φυσικό και πνευματικό) με όλα τα απαραίτητα εργαλεία, εξοπλισμό και βοήθεια από τα άλλα μέλη για όποιον/α θέλει να έρθει και να δημιουργήσει ή να χακάρει κάτι 👾! Γεννήθηκε από την ανάγκη  φοιτητών του Ελληνικού Μεσογειακού Πανεπιστημίου για **έναν χώρο συνεργασίας και δημιουργίας για πρότζεκτ διαφόρων ειδών**, κυρίως ανοικτού/ελεύθερου κώδικα και υλισμικού.

Πολλές φορές αναφερόμαστε στο po/iw ως ομάδα, όμως αυτός ο όρος δεν ταιριάζει απόλυτα. Το po/iw είναι μια κοινότητα, κολεκτίβα χρηστών, ατόμων, φοιτητών η οποία είναι ανοικτή σε όλα τα άτομα που ενδιαφέρονται να υλοποιήσουν δικά τους πρότζεκτ και να μάθουν από αυτά. Η κοινότητα είναι αυτοδιοικούμενη, ενώ μπορεί κάθε άτομο να γίνει μέλος και να μετέχει σε αυτή, ανεξάρτητα από τις γνώσεις του, το πλήθος των project που έχει δημιουργήσει, το φύλλο του ή οτιδήποτε άλλο.

*\*hackάρω = χρησιμοποιώ, μεταποιώ πρόχειρα ένα κομμάτι hardware ή κώδικα για να κάνει μια δουλειά *διαφορετική* από αυτή που αρχικά προορίζονταν.*